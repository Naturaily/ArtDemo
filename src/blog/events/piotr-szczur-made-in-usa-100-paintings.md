---
layout: post
category: Wydarzenia
seo:
  meta_description: >-
    „Made in USA / 100 paintings” to kolejna odsłona z serii wystaw,
    kuratorowanych przez Fundację 2 wymiary, przedstawiających amerykański cykl
    obrazów artysty Piotra Szczura
  meta_title: ' Piotr Szczur - Made in USA / 100 paintings'
status: nadchodząca
title: Piotr Szczur - Made in USA / 100 paintings
slug: piotr-szczur-made-in-usa-100-paintings
publication_date: 2018-11-29T17:25:59.600Z
start_date: 2 December
end_date: 6 January 2019
vernissage_date: '1.12.2018, 24:00'
description: >-
  „Made in USA / 100 paintings” to kolejna odsłona z serii wystaw,
  kuratorowanych przez Fundację 2 wymiary, przedstawiających amerykański cykl
  obrazów artysty Piotra Szczura
city: Warszawa
main_image:
  - 'https://ucarecdn.com/211dd20e-b255-4a05-afa1-b717531eebcd~1/nth/0/'
additional_fields:
  exhibition_location: Warszawa
artists: ''
galleries: ''
patronage: ''
image_gallery:
  - 'https://ucarecdn.com/ea447811-fc32-4d4c-ab71-75c368e53f32~7/nth/0/'
  - 'https://ucarecdn.com/ea447811-fc32-4d4c-ab71-75c368e53f32~7/nth/1/'
  - 'https://ucarecdn.com/ea447811-fc32-4d4c-ab71-75c368e53f32~7/nth/2/'
  - 'https://ucarecdn.com/ea447811-fc32-4d4c-ab71-75c368e53f32~7/nth/3/'
  - 'https://ucarecdn.com/ea447811-fc32-4d4c-ab71-75c368e53f32~7/nth/4/'
  - 'https://ucarecdn.com/ea447811-fc32-4d4c-ab71-75c368e53f32~7/nth/5/'
  - 'https://ucarecdn.com/ea447811-fc32-4d4c-ab71-75c368e53f32~7/nth/6/'
---



 „Made in USA / 100 paintings” to kolejna odsłona z serii wystaw, kuratorowanych przez Fundację 2 wymiary, przedstawiających amerykański cykl obrazów artysty Piotra Szczura. Bezpośrednią inspiracją do powstania prezentowanego zbioru płócien stała się podróż do Stanów Zjednoczonych, podczas której malarz doświadczył piękna i niezwykłej różnorodności krajobrazu roztaczającego się wzdłuż słynnej Route 66. Obrazy z cyklu „Made in USA”, zawieszone w jednej linii w przestrzeni warszawskiej galerii Apteka Sztuki, zaczynają funkcjonować jako rodzaj mapy, stają się świadectwem przebytej drogi – zarówno w sensie fizycznym, jak również duchowym. 


W swoich najnowszych obrazach Piotr Szczur przedstawia Amerykę w kompresji, wyciąga esencję z rzeczywistości, zamyka ogromne przestrzenie krajobrazu w często bardzo niewielkich formatach płócien. Właśnie dlatego wszystkie prace z cyklu „Made in USA” kryją w sobie tak niezwykle intrygującą wieloznaczność interpretacyjną. Amerykańskie płótna Piotra Szczura to nie tylko pamiątki, utrwalone wspomnienia z odbytej podróży. Prawie każdy z obrazów może funkcjonować jednocześnie jako autonomiczny pejzaż, niezależne przedstawienie konkretnego miejsca lub też znak, symbol Stanów Zjednoczonych jako całości. Jednocześnie należy pamiętać, że są one również fragmentami wielkiej układanki, która, gdy zostanie skompletowana, ukazuje ogrom i zróżnicowanie krajobrazu naturalnego i kulturalnego współczesnej Ameryki.


Cykl „Made in USA” stanowi również zwieńczenie istotnej zmiany w treści i formie obrazów Piotra Szczura, która stopniowo dokonywała się w ostatnich latach. Artysta, znany z pogłębionych psychologicznie portretów, przenosi swoją uwagę ku malarstwu pejzażowemu, jednocześnie ograniczając ważny do tej pory związek obrazu z fotografią. Opisanie Ameryki staje się dla Piotra Szczura punktem wyjścia dla eksperymentów i rozważań nad formą dzieła, które, w coraz bardziej zauważalny sposób, prowadzą go ku abstrakcji. I choć wszystkie prace z tego zbioru różnią się od siebie tak, jak poszczególne Stany Ameryki, to jednak cykl „Made in USA” łączy się w niezwykle spójną całość. W obrazach Piotra Szczura odnajdziemy konsekwentny zachwyt nad majestatem amerykańskiego nieba, poczucie niczym nieskrępowanej wolności, romantyczną wrażliwość, z jaką artysta przeżywa i przedstawia otaczający go pejzaż oraz, przede wszystkim, głębokie zrozumienie i świadomość przynależności do miejsca, za którym wciąż tęskni.
Marcin Krajewski, Fundacja 2 wymiary 


Organizatorzy: Fundacja 2 wymiary, Galeria Apteka Sztuki
