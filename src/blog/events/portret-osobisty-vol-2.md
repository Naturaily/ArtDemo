---
layout: post
category: Wydarzenia
seo:
  meta_description: >-
    Wystawa „Portret osobisty vol. 2” wieńczy projekt „Portret osobisty, czyli
    bliskie spotkanie z... vol. 2”, podczas którego znakomici polscy
    fotografowie – duet Magda Wunsche i Agnieszka Samsel, Mikołaj Grynberg,
    Rafał Milach oraz Maciek Nabrdalik
  meta_title: ' PORTRET OSOBISTY VOL. 2'
status: nadchodząca
title: ' PORTRET OSOBISTY VOL. 2'
slug: portret-osobisty-vol-2
publication_date: 2018-11-29T16:44:04.795Z
start_date: 28 November
end_date: 5 January 2019
vernissage_date: '22.11.2018, 24:00'
description: >-
  Wystawa „Portret osobisty vol. 2” wieńczy projekt „Portret osobisty, czyli
  bliskie spotkanie z... vol. 2”, podczas którego znakomici polscy fotografowie
  – duet Magda Wunsche i Agnieszka Samsel, Mikołaj Grynberg, Rafał Milach oraz
  Maciek Nabrdalik
city: Warszawa
main_image:
  - 'https://ucarecdn.com/87165c98-cfc7-4bdc-ac39-601e81adfc3b~1/nth/0/'
content: >-


  Wystawa „Portret osobisty vol. 2” wieńczy projekt „Portret osobisty, czyli
  bliskie spotkanie z... vol. 2”, podczas którego znakomici polscy fotografowie
  – duet Magda Wunsche i Agnieszka Samsel, Mikołaj Grynberg, Rafał Milach oraz
  Maciek Nabrdalik wraz z bohaterami doświadczali istoty portretu
  fotograficznego i interpretowali ją w autorski sposób. Był to czas uważnego
  patrzenia – przede wszystkim na bohaterów zdjęć, ale także na samych
  fotografów. To już druga odsłona projektu, podczas której pojawiają się
  pytania dotyczące znaczenia portretu fotograficznego, eksperymentowania z
  treścią i formą, ale też próby sił między osobą fotografowaną a
  fotografującym. Jedno pytanie pozostaje niezmienne. Na ile jest to portret
  autora, a na ile bohatera.

   

  ## Magda Wunsche i Agnieszka Samsel:

  “Każdy portret jest w jakimś stopniu osobisty. Powstaje na zderzeniu spotkania
  i osobistego podejścia fotografa i osoby fotografowanej, która wyraża się,
  manifestuje na swój własny, indywidualny sposób. To, co się wytwarza, jest
  odsłoną osobowości danej osoby. Takie spotkanie jest przyspieszoną formą
  wchodzenia w osobistą relację.”
   

  ## Mikołaj Grynberg:

  “Portret zawsze jest osobisty, tak, jak osobiste jest patrzenie. Portretujący
  i portretowany - obie strony - znajdują się na ostatecznym obrazie. Ci, którzy
  twierdzą, że tak nie jest, wierzą w prawdę obiektywną. Tam, gdzie zamieszane
  jest postrzeganie, obiektywność dawno została pożegnana. Portretowanie bywa
  próbą sił albo współpracą. Niezależnie od tego, jak było w trakcie sesji -
  miło czy trudno - na koniec widz i tak ogląda ich wspólne dzieło.”
   

  ## Rafał Milach:

  “Ponieważ nie wierzę w prawdę obrazu fotograficznego jako dowodu na istnienie,
  jestem scep- tyczny jeżeli chodzi o prawdę o osobie portretowanej, którą
  oglądamy na zdjęciu. Fotograf jest zawsze agresorem, który zakłóca zastany
  porządek samą obecnością lub zdecydowaną inge- rencją. Portretowanie korzysta
  z tego schematu, dlatego najczęściej jest odbiciem samego fo-
  tografa-reżysera, który sam nakłada lub prowokuje zakładanie maski u
  fotografowanej osoby. Mając świadomość tego procesu celowo ukryłem swoich
  bohaterów za scenografią, gestem i przedmiotem. Zbudowałem portrety opierając
  się o poszlaki i strzępy informacji koncentrując się na performatywnym
  wymiarze sytuacji, w której znalazłem się z bohaterami zdjęć.”
   

  ## Maciek Nabrdalik:

  “Portret osobisty to dla mnie dokument spotkania dwojga ludzi w bardzo
  konkretnym momencie. Zderzenie ich doświadczeń, które byłoby inne dzień
  później i inne dzień wcześniej. To też doku- ment ich relacji. Bardzo mi
  zależało, by w przypadku tego projektu, nasze relacje były zrównowa- żone.
  Spotykaliśmy się w zupełnej ciemności, żebym nie musiał myśleć o odpowiednim
  świetle, czy korzystnych profilach. Nie chciałem, żeby te fotografie stanowiły
  jakakolwiek ilustrację. Nie chciałem, żeby próbowały opisywać czyjeś twarze,
  zajęcia, charaktery, czy „dusze”. Wierzę, że dla obu stron pozostaną
  dokumentem dobrego spotkania.”

   

  „Portret osobisty...” jest częścią znanego już i lubianego cyklu „Wszyscy
  Jesteśmy Fotografami”. W 2018 roku sesje fotograficzne wykonane przez Mikołaja
  Grynberga, Rafała Milacha, Maćka Nabrdalika oraz duet Magda Wunsche i
  Agnieszka Samsel. Każdy z nich spotkał i sportretował 7 wybranych osób,
  mieszkańców Warszawy. Po każdej sesji artyści spotkali się ponownie ze swo-
  imi bohaterami oraz warszawską publicznością w barze Studio i opowiadali o
  metodach pracy, o swoim sposobie na portretowanie. Rozmówcami fotografów byli
  twórcy ze świata teatru: Magda Cielecka, Marcin Cecko, Jacek Kawalec oraz
  Marek Adamski.

  Podczas prac nad projektem powstały również filmy dotyczące sztuki portretu,
  których bohate- rami byli zaproszeni fotografowie. Zrealizował je Piotr
  Małecki – fotograf, ale też reżyser filmów dokumentalnych.
additional_fields:
  featured: true
artists: '1'
galleries: '1'
patronage: '1'
image_gallery:
  - 'https://ucarecdn.com/e0b8889b-32e5-434b-a1cf-db3ffe562587~4/nth/0/'
  - 'https://ucarecdn.com/e0b8889b-32e5-434b-a1cf-db3ffe562587~4/nth/1/'
  - 'https://ucarecdn.com/e0b8889b-32e5-434b-a1cf-db3ffe562587~4/nth/2/'
  - 'https://ucarecdn.com/e0b8889b-32e5-434b-a1cf-db3ffe562587~4/nth/3/'
---

